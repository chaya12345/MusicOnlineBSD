שבועות ספורים לפני השקת אלבומו השני שיצא אי״ה לקראת ט״ו בשבט, משחרר נפתלי קמפה סינגל נוסף מתוכו: ׳עמך עמי׳ – שיר נוגע, מרגש ומשמח כאחד.

מילות השיר מתוך פסוקי מגילת רות שמרגשים בכל פעם מחדש: "כֹּה יַעֲשֶׂה ה׳ לִי וְכֹה יוֹסִיף, כִּי הַמָּוֶת יַפְרִיד בֵּינִי וּבֵינֵךְ: כִּי אֶל-אֲשֶׁר תֵּלְכִי אֵלֵךְ, וּבַאֲשֶׁר תָּלִינִי אָלִין, עַמֵּךְ עַמִּי, וֵאלֹקיִךְ אֱלֹקי"

״המילים הללו דיברו אלי באופן אישי, למי מאיתנו אין נקודות בלב שצריך ״לגייר״?! כולנו רוצים להיות מחוברים יותר למקור חיותנו, לתורה ולתפילה״ מספר נפתלי. ״כל מה שצריך הוא לרצות להיות חלק, להתמסר בכל מצב לאמת ולידיעה כי זו הדרך ורק בה נלך, והלוואי שנזכה״.

׳עמך עמי׳ הוא סינגל שני מתוך האלבום המסקרן שכאמור עתיד לצאת אי״ה בט״ו בשבט הקרוב. האלבום יכלול 11 רצועות, שירים חדשים פרי יצירתו של נפתלי ובתוכם שיתופי פעולה מיוחדים שיפתיעו את ציבור שוחרי המוזיקה החסידית האיכותית.

על ההפקה המוסיקלית אחראים גם הפעם אלי קליין & ואיצי ברי שהפיקו עבור קמפה את אלבומו הראשון והיו שותפים להצלחתו הפנומנלית. בימים אלו עמלים השניים על פינישים אחרונים לשירים שיראו אור באלבום החדש.

