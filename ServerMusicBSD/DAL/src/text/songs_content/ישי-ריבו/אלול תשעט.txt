באווירת חודש אלול בישיבות, מוציא הזמר והיוצר ישי ריבו אלבום רביעי מיוחד ומסקרן, מתוכו משוחרר עם יציאת האלבום שיר הנושא את שם האלבום החדש - "אלול תשע"ט".

ישי ריבו – אלול תשע"ט:

יופי של מתנה ליומולדת 30: בתום שנה מצוינת של הישגים מוזיקליים מאז יציאת האלבום "שטח אפור", אלבום שאף זכה למעמד של פלטינה והמופע המרגש מכל בקיסריה, ואחרי דואט שכמוהו עוד לא היה, עם "נפשי" שחולל מהפכה הגיע לכל מקום בעולם היהוד ורגע לפני יום הולדת 30 – משחרר ריבו את האלבום הרביעי והמסקרן.

"אווירת אלול של הישיבות חסרה לי" מגלה ישי, "האוירה של חודש אלול בישיבות, מכינה אותך נכון ליום הדין והימים הנוראים. ככל שאנחנו מתקדמים לעשרת ימי תשובה, אני מצליח לשחזר קצת את התחושות של שאווירת אלול מכניסה אותך ומכינה אותך לראש השנה ויום כיפור. כל החודש הזה הוא הזדמנות להגיע לימים הקדושים האלה הרבה יותר מוכן...".

האלבום "אלול תשע"ט" כולל שירים ופיוטים באווירת ימי הרחמים והסליחות לצד שירים מקוריים חדשים. באלבום פיוטים מכל העדות והמסורות: אוחילה האשכנזי לצד לך א-לי הספרדי, פיוט מרוקאי לצד לחן של הרב קרליבך וגם הלהיטים נפשי עם מוטי שטיינמץ סדר העבודה המרגש והלב שלי הפופולארי.

