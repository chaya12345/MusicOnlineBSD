יופי של מתנה ליומולדת 30: בתום שנה מצוינת של הישגים מוזיקליים מאז יציאת האלבום "שטח אפור", אלבום שאף זכה למעמד של פלטינה והמופע המרגש מכל בקיסריה, ואחרי דואט שכמוהו עוד לא היה, עם "נפשי" שחולל מהפכה הגיע לכל מקום בעולם היהודי, ורגע לפני יום הולדת 30 – מציג ישי ריבו את "הלב שלי".

ריבו, שכבש מקום בצמרת המוזיקה היהודית והישראלית, ששיריו נמצאים על מדף התהילה של המוזיקה של הדור הזה, בדרך לאלבום רביעי, שיהיה שונה מהשלושה שקדמו לו. "הלב שלי" הוא אחד השירים המקוריים בתוך אלבום סליחות שעתיד לצאת בע"ה באלול הקרוב. שאר מרבית השירים באלבום, יכללו ביצועים חדשים ומרגשים לניגוני ופיוטי סליחות, פס הקול היהודי שמלווה כל אדם בדרך אל הימים הנוראים.


לסינגל החדש ״הלב שלי" יש צליל אחר, קסום, אתני ושונה. בשיר המרגש מתארח מארק אליהו עם כלי נגינה מעולם המזרח הקמנצ׳ה, בהפקה מוזיקלית של מאור שושן וישי ריבו עם מילים ומנגינה שמטפסים בלב ומלטפים את הנשמה.

ריבו צפוי לציין את יום הולדתו השלושים בהופעה חגיגית בבנייני האומה בירושלים שם יארח את נתן גושן ואת אלדד ציטרין. אמש שב ישי מסיבוב הופעות בפריז שם הופיע לצד שותפו לדואט "נפשי" מוטי שטיינמץ, וגם בעיריית פריז בנוכחות נשיא המדינה רובי ריבלין.