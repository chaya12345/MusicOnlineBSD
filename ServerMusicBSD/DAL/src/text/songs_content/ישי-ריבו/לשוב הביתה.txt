ישי ריבו, לא נח. בדרך לאלבום השלישי, ואחרי הצלחה מופלגת עם הסינגל הראשון הנה ימים באים, הוא מסתער על הפלייליסט עם שיר חדש, מפתיע ומרגש - לשוב הביתה. לחניו ומילות השירים שכתב, יודעות לגעת בקהל הישראלי כולו, למרות שמדובר בז'אנר מוזיקה יהודית.

לצד פופולאריות בתחנות הרדיו החרדיות, הדתיות, האזוריות וגם בגלגלצ, ובמקביל לשיתופי פעולה עם יוצרים ואמנים ישראליים מהשורה הראשונה, שומר ריבו על צביון מוזיקלי יהודי מובהק ומקדש שם שמים בהופעותיו ובמסרי שירתו. אלבומיו הקודמים תוכו רצוף אהבה ופחד גבהים - שברו את תקרת הזכוכית המוכרת בקרב זמרים שומרי מצוות, וחתומים על להיטים כמו תוכו רצוף אהבה, קול דודי, קול פעמונים, מקשה אחת זהב ועוד.

לשוב הביתה, הוא סינגל שני מתוך אלבום שלישי, שצפוי לצאת אי"ה במהלך החורף הקרוב. "באלבום זה", מבטיח ריבו, "ישולבו אלמנטים מוזיקליים חדשים לצד לחנים קלילים, באווירה אופטימית ושמחה".

את מילות לשוב הביתה, כתב ריבו בתחילת דרכו כיוצר, בעזרת לחן בשל, מילים מחזקות וקול פעמונים, מייצר ריבו שוב, נכס משמעותי למוזיקה היהודית.



מילים: ישי ריבו.
לחן, עיבוד והפקה מוזיקלית: ישי ריבו ומאור שושן.
