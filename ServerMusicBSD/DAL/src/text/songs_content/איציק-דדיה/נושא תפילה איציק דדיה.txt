סינגל חדש לזמר והיוצר הבינלאומי איציק דדיה: "נושא תפילה", שיר תפילה ארצישראלי שיוצא בתקופה שכולנו נושאים תפילה, כל אחד בשפתו ובסגנונו האישי – ובלבד שכולם מכוונים לאביהם שבשמיים.

העיתוי לשיר התפילה, בולט במיוחד. "השיר נכתב על נשמות היושבות בסגר" מספר דדיה. "התקופה סוגרת את כולנו מי בבידוד, מי בחובה ומי בסגר מרצון. איציק ביקר בכותל ולרגע נדמו לו גדרות הביטחון כאילו הן גדרות תיל. "זה היה רגע שעלה לי השיר בראש, באותו רגע הרגשתי שזהו, נלקחו לנו החיים, הנשמה, הרוח". בגעגועיו לחיים שלפני הנגיף הוא שר תפילה לקב"ה "שיחזיר לנו את אותם החיים".

דדיה שעובד בשנה האחרונה בקו ישראל-אמריקה, ומופיע בארץ ובחו"ל כואב בכל נחיתה בנתב"ג את השפעת הקורונה העולמית על עם ישראל. "החיים של כולם נעצרו, אבל מהם חיים של יהודי בלי בתי כנסת, לימוד ושפע רוחני?" וכמו כל יהודי, גם הוא כמהה אליהם חזרה.

לקראת השנה החדשה נטל איציק את היצירה וייבא אותה לעולמו האישי, עולמם של שומרי מצוות. "אני חש כי השיר שנכתב לפני 8 שנים, נועד גם להיום. המילים מדברות מתוך תוכי, ואני מתרגש לעבד אותו לתקופה אחרת עם הארומה האישית שלי".

גם הפעם חתומים על העיבוד צמד האחים המוכשרים אייל ויאיר שריקי, שמסתמנים כתגלית חדשה של עיבוד והפקה מוזיקלית. "כמו שזכיתי לקבל הזדמנות בגיל צעיר מאנשים שיכלו לאפשר לי לצמוח, אני רואה עתיד מוצלח וגדוש לשני היוצרים הצעירים ושמח שזכיתי לעבוד איתם".

 

"נושא תפילה" | מילים ולחן: טל שגב ושרית חדד | עיבוד: אייל ויאיר שריקי | צילום ועריכת וידיאו: מאיר יזדי