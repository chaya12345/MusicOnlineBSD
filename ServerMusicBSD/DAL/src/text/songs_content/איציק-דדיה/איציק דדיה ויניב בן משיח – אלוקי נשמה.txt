הזמר והיוצר איציק דדיה פותח את עונת החורף עם סינגל חדש בלחנו בשם 'אלוקי נשמה' מתוך אלבומו שיצא בקרוב. לביצוע המיוחד, צירף אליו איציק את ענק הזמר הים-תיכוני יניב בן משיח, לדואט משותף המשלב בצורה מיוחדת את הקולות האדירים של שני הווקאליסטים המוכשרים.

בשונה משיריו הקודמים שכתב והלחין, הפעם חוזר איציק אל "המקורות" ומוציא בלדה ים תיכונית מרגשת, כאשר יניב בן משיח בקולו האדיר משלים את החוויה המוסיקלית המיוחדת. כאמור, מילות השיר הם מתפילת 'אלוקי נשמה' הנאמרת בכל בוקר, הלחן הוא של איציק דדיה ועל ההפקה המוזיקלית אחראי המוזיקאי תמיר צור.

עבור איציק דדיה מדובר בחלום מקצועי שמתגשם. "בשבילי, יניב הוא אמן ענק וגדלתי עליו מגיל צעיר. הייתי קורא לו "אב התפילות" שלי", מספר איציק דדיה. "הצורה שבה יניב מגיש שיר, היכולת שלו לבטא את הרגש במילים בקולו המיוחד, היא מופלאה. כבוד גדול עבורי לשתף איתו פעולה בשיר שלי".

יניב בן משיח מברך גם הוא על שיתוף הפעולה, "אני מאוד מעריך את איציק דדיה כזמר, אומן ויוצר. זאת זכות בשבילי להעניק כבוד לדור הצעיר במוזיקה הטובה שלנו. אני מאחל הצלחה לאיציק ובטוח שהשיר שלנו יגע לקהל שלנו בדיוק בתוך הלב.."