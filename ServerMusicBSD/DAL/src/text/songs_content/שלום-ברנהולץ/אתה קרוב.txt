הזמר שלום ברנהולץ עובד במרץ לקראת אלבום הבכורה שבדרך ומשיק סינגל מקורי נוסף "אתה קרוב".

לאחר ההצלחה הגדולה שנחל הסינגל המקורי הראשון "הזמן של השמחה" שיצא רק לפני תקופה קצרה וחורך ללא הפסקה את רחבות הריקודים, וזכה להשמעות רבות בתחנות הרדיו, עושה ברנהולץ צעד נוסף בקריירה המוזיקלית שלו ומשחרר סינגל שקט ועוצמתי בטעם ישראלי ובסגנון שונה לגמרי ממה ששמעתם ממנו עד היום.

'המילים של "אתה קרוב"' – אומר ברנהולץ – 'הם מילים המעצימות את נוכחות הקב"ה בחיי כל אדם בכל זמן ובכל מצב, בשילוב מילות תפילה ובקשה ישירה לבורא העולמים'.

"אתה קרוב" מושק לצד קליפ מילים בעיצובה של תרצה פישמן, על הלחן המיוחד חתום היוצר אלחנן אלחדד, המעבד לירן שושן הוא זה שהעניק לו את העיבוד האלקטרוני המעודן.