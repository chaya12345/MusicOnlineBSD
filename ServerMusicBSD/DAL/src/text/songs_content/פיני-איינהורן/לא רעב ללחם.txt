בבוקרו של א' סליחות, שבוע בלבד ליום הדין, מגיש הזמר והיוצר פיני איינהורן סנונית ראשונה מתוך אלבום הבכורה שלו, שיושק באירוע מושקע במוצ"ש בראשית הבעל"ט.

הלחן, כמו גם מילות השיר שכתב הנביא עמוס, מקבלות משמעות חדשה בימים הנוראים הבעל"ט, בלחנו של ראובן הורביץ, יחד עם פיני עצמו שחבר אליו והלחין את חלקו השני של השיר. לחן, שיצא אל הפועל לאחר שנים ארוכות של היכרות בין איינהורן למשפחת החזנים הורביץ, אותם הכיר פיני עוד בילדותו כשהתגורר בשיקגו, ארה"ב.

"לא רעב ללחם" הוא אחד השירים המושקעים ביותר באלבום הבכורה של פיני, שהפך לאחד הלהיטים הסוחפים ביותר בהופעותיו ב'בין הזמנים' האחרון בעולם הישיבות ורואה כעת לראשונה אור באופן רשמי,  בהפקתם ובעיבודם המוסיקלית של הצמד אלי קליין ואיצי ברי.
