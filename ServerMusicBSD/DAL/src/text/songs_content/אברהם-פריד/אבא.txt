בנצי שטיין, בחור צעיר וכשרוני מאוד, הצליח לכנס תחת לחן ומילים מדהימות את ענק הזמר היהודי אברהם פריד ואיתו, בדואט מרגש, את אומן הנשמה והקומזיצים ארי היל, ללהיט מובטח "אבא". איך בעצם, התרחש הנס הזה?

שטיין כתב מילים ולחן ש"נולדו משמיים", השיר הגיע לאזנו המקצועית של אברהם פריד והוא התרגש מהשיר. במקביל, ארי היל "מנסה לשיר" את 'אבא' באוזני כותב השיר, שטיין מדמיין בראשו דואט. הוא מעז להציע לשניים לשיר אותו יחד, פריד נעתר והשאר... היסטוריה.

ההרמוניה של שני הדורות המוזיקליים, מייצרת סינגל יהודי ישראלי ייחודי, שכמעט כל אוזן יכולה להתחבר אליו משמיעה ראשונה. אברהם פריד מביא יכולות קול ורגש, היל את הצליל של הדור החדש בתעשייה ויחד הם יוצרים להיט יהודי מעודכן.

בנצי שטיין, רק בן 20 וכבר מתברג בעשיריה הפותחת של היוצרים החשובים במוזיקה החסידית. הבולט והראשון שביצירותיו הוא "ניגון קערסטיר" שהפך לאחד הלהיטים התוססים של עולם השמחות היהודי. את דרכו המוזיקלית החל שטיין רק לפני 3 שנים, כמעבד ומפיק מוזיקלי. שם, במהלך עבודתו, פוגש במפיק נוטע לוין שתוך זמן קצר מצרף לידידות המוזיקלית את הקומזיצאי ארי היל. משם, הדרך לדואט המשותף עם פריד כבר הייתה סלולה.

את ההשראה למילות השיר, שאב שטיין מהוואי הישיבה בה הוא לומד. הטקסט המחזק מתאר את הקב"ה כמלך וכאבא רחום. "בסופו של דבר, מי שאוהב אותך הוא מי שגם מנהל את העולם, וזה לכשעצמו חיזוק שמלווה אותי תמיד", מסיים שטיין.

מילים ולחן: בנצי שטיין.
מילים ביידיש: אברהם פריד.
עיבוד מוזיקלי ומיקס: אלי קליין ואיצי ברי.
הפקת שירה: יוסי טיברג.
קולות: בנצי שטיין.