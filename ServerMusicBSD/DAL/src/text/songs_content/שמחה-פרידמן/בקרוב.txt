שיתוף פעולה מפתיע ומקורי של הזמר החסידי שמחה פרידמן ואמן הג'אז הבינלאומי דניאל זמיר, הוליד שיר חדש, סוחף ומרענן. להיט שלא ישאיר אתכם אדישים.

אחרי מספר סינגלים שיצאו במסגרות שונות ("מחרוזת השלוחים", "הקהל" ו"חשוף"), הזמר החסידי שמחה פרידמן משחרר היום את הסינגל הראשון מתוך אלבום הבכורה שלו: שיר עוצמתי ואנרגטי במיוחד – "בקרוב"!

את השיר כתב והלחין אמן הגא'ז והסקסופוניסט המוכר דניאל זמיר, שניהל אמנותית את בית הספר הדתי למוזיקה – "מזמור", בו נפגשו השניים – זמיר ופרידמן – כמורה ותלמיד.

מילות השיר מדברות על הצורך להקדיש בכל יום כמה דקות של רגעי תפילה וחיבור לבורא, ומעניקות פרשנות ייחודית למילים הידועות מהקדיש: "יתגדל ויתקדש שמיה רבא"!

על עיבוד השיר הופקד המוזיקאי המוערך יוני אליאב, ולקחו בו חלק מהשמות המוכרים בעולם המוזיקה האלקטרונית הישראלית כמו טל מטמור, עמית הראל ורון תיכון.

שירתו הייחודית של שמחה פרידמן, יחד עם 'נגיעות' הסקסופון והקולות של זמיר, בשיר ממכר עם מקצב אלקטרוני מקפיץ וסוחף, הוא שילוב מרענן במיוחד במוזיקה החסידית-יהודית. שילוב מצוין שמשאיר טעם של עוד.