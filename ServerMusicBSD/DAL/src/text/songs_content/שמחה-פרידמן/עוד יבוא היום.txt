הזמר החסידי שמחה פרידמן משיק היום סינגל חדש, שביעי במספר, מתוך אלבום הבכורה שלו, המתקרב ובא. שם הסינגל הינו "עוד יבוא היום", והוא עוסק לא רק בציפיה לביאת המשיח, אלא גם מעביר מסר שהנה זה הווה, הנה זה קורה!

מדובר על שיתוף פעולה ראשוני בין שמחה פרידמן ואלי קליין - היוצר המוכשר והפורה ביותר בעולם המוזיקה היהודית-חסידית כיום, שגם כתב וגם הלחין את השיר.

עוד יבוא היום הינו שיר גאולתי, נעים לאוזן וכיף לשמיעה. העיבוד המיוחד של אלי קליין ואיצי ברי בניחוח ישראלי, עם השירה המיוחדת ויצאת הדופן בנעימותה של שמחה פרידמן יוצרים פס קול שיישאר איתנו לאורך זמן. שיר שתרצו להאזין לו שוב ושוב.

השיר יוצא לאור בליווי קליפ מילים ואנימציה מרהיב במיוחד, המשלב בתוכו את מילות השיר יחד עם קטעי וידאו ייחודיים המבטאים את גודל התשוקה לביאת המשיח, ומשקפים את ייעודי הגאולה הקרובה לבוא. קטעי הוידאו המשולבים הינם באדיבות ערוץ יהדותון.