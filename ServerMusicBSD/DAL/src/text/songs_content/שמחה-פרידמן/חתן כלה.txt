עם פתיחת עונת השמחות: שמחה פרידמן בלהיט חתונות חדש – "חתן כלה"!

לאחר הלהיט "בקרוב (יתגדל)", והסינגל ה'ישראלי' "עבור מישהו אחר", חוזר אלינו הזמר החסידי שמחה פרידמן עם שיר חסידי אותנטי, שנכתב במיוחד עבור רחבות הריקודים של החתונות: "חתן כלה" (נסו את זה בהברה אשכנזית מובהקת: "חוּתְ'ן כַּלֶע").

"חתן כלה" הוא הסינגל השלישי שיוצא לאור מתוך אלבום הבכורה של שמחה פרידמן. המילים והלחן הם של מוטי רוטלר, המוכר ממקהלת "ידידים" העולמית, והעיבוד המוסיקלי הוא של יובל סטופל.

המילים המקוריות מחד והפשוטות מאידך, הקֶצב השמח והמקפיץ, העיבוד הנפלא והמדוייק, יחד עם שירתו החסידית השמֵחה והמדבקת של פרידמן, הופכים את השיר ללהיט בטוח ברחבות הריקודים. אין ספק שזהו פתיח מוצלח לעונת החתונות של קיץ תשע"ז. אל תפספסו!
