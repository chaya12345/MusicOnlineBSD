הזמר החסידי שמחה פרידמן משחרר היום סינגל חדש – רביעי במספר – מתוך אלבום הבכורה שלו. שיר אביבי ומרגש, שמביע את בקשת הנשמה ליהודי, שיפַנה מזמנו ויקדיש מחשבה אודות הנשמה שבקרבו.

השיר יוצא לאור עם קליפ וידאו מרגש וייחודי, בו משתתפים עשרות אנשים, מגיל חודש ועד קרוב לגיל מאה. "מה שעומד מאחורי הקונספט הייחודי של הקליפ", מספר לנו פרידמן, "זה שהנשמה נשארת טהורה וזכה בכל גיל. "נשמה שנתת בי – טהורה היא", גם אצל תינוק קטן שהרגע נולד, וגם אצל אדם זקן שמתקרב לגיל מאה… טהרתה של הנשמה היא נצחית, ולא משנה מה קורה עם הגוף".

מי שאחראים על הרעיון והפקת הקליפ הם אנשי חברת המדיה המקצועית "עולם ומלואו", שעומדים מאחורי הפקת עשרות קליפים של גדולי הזמרים במוזיקה החסידית. הפעם הקודמת שפרידמן שיתף איתם פעולה, היתה בקליפ המפורסם ללהיט "בקרוב (יתגדל)" שנושק כיום למיליון צפיות ביוטיוב.