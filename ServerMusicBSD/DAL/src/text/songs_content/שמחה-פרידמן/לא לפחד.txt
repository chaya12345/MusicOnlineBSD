אחרי חודשים של עבודה מאומצת, יוצא היום לאור השיר החדש של הזמר החסידי שמחה פרידמן - "לא לפחד!". זהו הסינגל השישי במספר מאז הלהיט "בקרוב – יתגדל" שעומד כיום על קרוב ל-3 מיליון צפיות ביוטיוב, ויודעי דבר במוזיקה החסידית אומרים שהשיר החדש מוצלח אף יותר ממנו!

שמחה פרידמן מוכר לציבור בכך שהוא "לא מפחד" לקחת כיוונים חדשים, סגנונות מגוונים וז'אנרים שונים שיוצרים ענין רב במוזיקה החסידית של תקופתנו. כך גם השיר החדש, עם המילים של רבי נחמן מברסלב "כל העולם כולו גשר צר והעיקר לא לפחד כלל", שמקבל טוויסט עדכני ומקפיץ במיוחד של 2019 – יין ישן בקנקן חדש ומודרני!

המילים והלחן הם של יעקב מנשה, ועל ההפקה המוזיקלית חתום דורון אלימלך שהוציא תחת ידיו עיבוד אנרגטי ומלא בגרוב.