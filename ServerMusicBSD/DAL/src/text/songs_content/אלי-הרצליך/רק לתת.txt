"בצידי דרכים, בבגדים פשוטים, יושב ומצפה לרחמים של אנשים"
אלי הרצליך בלהיט קיץ חדש וממכר – "רק לתת".

אצל כוכב הזמר החסידי אלי הרצליך השנה התחילה הכי טוב שיכול להיות. אלבום חדש, שלטי חוצות, שירים שהופכים ללהיטים בתחנות הרדיו, מאות אלפי צפיות ביוטיוב, מופע השקת אלבום מוצלח שמהווה סנונית ראשונה מתוך סבב ארצי. ואז... קורונה! והכל נעצר בשניה. אך מבחינת הרצליך, שבוחר תמיד להסתכל על הצד החיובי שבכל דבר. מדובר בהזדמנות גדולה לתת ולהעניק לסביבה ולקהילה, ומאז ולאורך כל התקופה המבולבלת והמאתגרת הרצליך ניצב בחזית, אך בעיקר מאחורי הקלעים של עשייה למען הזולת ונתינה מכל הלב.

"רק לתת" – להיט פופ סוחף וממכר בעל מסר של נתינה בכל צורה לכל אדם בכל זמן ובפרט בתקופה זו. השיר הינו פרי שיתוף פעולה ראשוני של הרצליך עם המוזיקאי והיוצר אודי דמארי. החיבור בין השניים נולד כשדמארי נחשף ללהיט "המלאך" שזכה להצלחה ברחבי העולם היהודי, והחליט להכין לו גרסה ווקאלית משלו. מההיכרות בין השניים, דמארי כתב, הלחין ויצר את השיר שיהיה תפור למידותיו [תרתי משמע] של הרצליך.

לסינגל צולם וידאו-קליפ מרהיב אשר צולם בסמטאות נחלת בנימין שבתל-אביב וממחיז לצופה את המשמעות של נתינה בכל צורה ודרך ולכל אחד ואחת.