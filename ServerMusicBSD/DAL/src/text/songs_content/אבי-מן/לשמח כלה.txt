פסגה מוזיקאלית: אבי מן פותח את עונת החתונות עם "לשמח כלה"

ממפגש של אמרגן נמרץ, מלחין ומעבד פופולארי, ואמן ברוך כישרונות חייב לצאת להיט!

קהל נכבד, זה המקום וזה הזמן להציג את אבי מן שמפציע עם להיט חתונות ענק "לשמח כלה".

הוא הופיע מעל מאות במות, בחתונות, דינרים, היכלי תרבות, בתי מלון ואירועים יוקרתיים תוך שהוא מפגין יכולות ווקאליות וביצועים וירטואוזיים. הוא מוזיקאי בנשמה אבל מתרגש בכל אירוע כאילו היתה זו הפעם הראשונה.

זהו הסינגל הראשון שלו שיוצא בחסות המפיק פנחס בן-נאים (P.N.B פרודקשיין) אשר משמש גם כמנהלו האישי בארץ ובחו"ל. בן-נאים רתם אל המלאכה את המוזיקאי הענק אלי קליין, השם הכי חם בתעשייה שכתב במיוחד עבורו את השיר "לשמח כלה" – לחן קליט וסוחף.

"יש היום אינספור כוכבים חדשים וחשוב היה לי לבדל את אבי ולהדגיש את הייחודיות שלו" אומר בן-נאים. "ברוך ה' יש לי תחושה שבנינו כאן להיט שעשוי להיות מושמע רבות ברדיו ומושר בחתונות. הקול של אבי מן והשירה הקולחת שלו, עם המעטפת המוזיקאלית של אלי קליין & איצי ברי הפכו את השיר למשהו אחר מהסטנדרט וזו היתה המטרה."

לקינוח, גייס בן-נאים את מעצב העל לוי"ק טובול, שהפיק לאבי מן גם קליפ טיפוגרפי מקסים ובהפקה מבטיחים שזו סנונית ראשונה מתוך סדרת הפקות שיראו אור במהלך החודשים הקרובים.