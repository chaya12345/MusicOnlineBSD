את השיר הלחין יאיר שובל שגם כתב את המילים יחד עם הזמר והיוצר שולי רנד. על העיבוד המוסיקלי אחראי יונתן אבידני, כשעל ההפקה כולה מנצח מנהלו האישי של ברומר, המפיק דוד פדידה.

שם השיר 'כמה טוב ה', מדבר בעד עצמו, ועוסק בהתמודדות האדם עם ניסיונות התקופה. "בימים כתיקונם אני מופיע מדי ערב על במות ברחבי הארץ", מספר קובי ברומר. "הקורונה היתה עבורי מכה לא פשוטה. בבת אחת נגדעו האירועים והשמחות, וההופעות עברו לחצרות הבתים עם מספר מצומצם של אנשים. למרות זאת, אני מעדיף להסתכל על חצי הכוס המלאה ולהודות על מה שיש. בואו תשירו איתי "כמה טוב ה'".