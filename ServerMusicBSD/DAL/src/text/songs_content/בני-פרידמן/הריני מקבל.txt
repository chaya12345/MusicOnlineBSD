מאחורי פרידמן, שניצב בצמרת המוזיקה החסידית יהודית מעבר לים, רזומה מכובד, להיטים רבים ואינספור הופעות בישראל ומחוצה לה. האלבום החדש יכלול שירים ישראליים עם מסרים יהודיים ערכיים, אחד מהם הוא הסינגל הנוכחי הריני מקבל.

הטקסט מדבר על חשיבות מצוות 'אהבת ישראל', כמה זה חשוב וכמה זה עיקר ביהדות. מילות השיר מגיעות מתפילה הנאמרת בתחילת היום, בה אנחנו מתחייבים לקיים את מצוות העשה של "ואהבת לרעך כמוך". אליבא דבני פרידמן, מדובר באתגר יומיומי של ממש "בכל בוקר מחדש יש לנו את הזכות לקבל על עצמנו את המצווה הזאת, כי כל יהודי הוא כמו בבת עינו של הקב"ה, והוא נתן לי את הזכות לקבל על עצמי לאהוב את בבת עינו שלו, לחיים!"

פרידמן משתדל מאוד במצווה הזאת כנראה, עובדה, הוא מחנך את ילדיו למסר ה"ואהבת לרעך כמוך" ורתם את שלום ודוד פרידמן לשיר איתו בשיר הזה. יוסי גיספן כתב את המילים, תומר הדדי את הלחן ופליימאסטר את העיבוד. לשיר מצורף קליפ מיילים משובב שהפיק שלמה חיים רבקין. "יש לנו את הכבוד לעבוד עם אנשים מאד מאד מוכשרים", מסיים פרידמן.