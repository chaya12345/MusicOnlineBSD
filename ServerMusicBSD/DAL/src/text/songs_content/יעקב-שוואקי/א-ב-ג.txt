זה לא עוד שיר ללימוד אותיות לילדים... זה הוא שיתוף פעולה של הזמר יעקב שוואקי, המוזיקאי איצי וולדנר ור׳ שלום מרדכי רובשקין, שחברו יחדיו לשיר עוצמתי של אמונה ובטחון.

״א ב ג״ היה הסוד של רובשקין לאמונה בהקב״ה מאחורי הסורגים. רבים שמעו זאת ממנו לראשונה כשהשתחרר בפתאומיות ובאורח נס מהכלא, אבל הוא ומשפחתו חיו עם זה עוד הרבה קודם.

לפני כשנתיים השיק שוואקי את ״מאמין בניסים״ שהוקדש לרובשקין. המילים של מרים ישראלי והלחן של וולדנר הפכו בין רגע ללהיט בינלאומי. שוואקי הבטיח לרובשקין שבעזרת ה׳ כשישתחרר יגיע לשיר איתו בביתו, ההבטחה התקיימה והולידה לפני שבועות ספורים את ״אָלֶף בֵּית גִּימֶל״ – מקור הכוח של רובשקין לאמונה ובטחון, אותו הוא מפיץ בכל מקום שהוא מגיע אליו כדי לעזור לכמה שיותר אנשים לעבור את הניסיונות הקשים בקלות ולהתחבר לאבינו שבשמיים.