לקראת ימי הרחמים והסליחות מוציא הזמר והיוצר יונתן שינפלד שיר חדש בשם 'אבקש פניך' שכתב, הלחין ואף הפיק מוזיקלית בעצמו. מילות השיר עוסקות בענייני התקופה, החיפוש העצמי אחר התחדשות ותשובה, ובקשת מחילה מבורא העולם. 'אבקש פניך' הינו סינגל נוסף מתוך אלבום חדש שעתיד לצאת בקרוב בהפקתו של דוד פדידה.

יונתן שינפלד מספר: "כתבתי את השיר לקראת חודש אלול, אבל הוא נוגע לכל השנה, לכל אדם שמבקש לערוך חשבון נפש עם עצמו. אנחנו כל הזמן מתחילים מחדש, יש לכולנו עליות וירידות וכל יום יוצאים לדרך חדשה. אנחנו מבקשים מהקב"ה: "מה שהיה מזמן היה" ושיתן בנו את הכוח לקום מחדש".