אילסון הידוע כאמן שחרט על דגלו – כל שיר יוצא עם קליפ מושקע ובאיכות בלתי מתפשרת, גם את הסינגל החדש "תן לי אור" מלווה ווידאו קליפ מושקע בניחוח בינלאומי, וכהרגלו של אילסון גם כאן הוא חתום על התסריט המעניין והקונספט, כשעל הבימוי והצילום האיכותי הופקד חיים עטון.

"תן לי אור" – שיר פופ עדכני בנגיעות ספרדיות, עם מסר חיובי הממחיש את הבקשה מאלוקים שיתן לנו אור, במיוחד בתקופה מאתגרת זו בה כל העולם מצוי בחושך ומחפש את האור בקצה המנהרה, על המילים והלחן הופקד אלחנן אלחדד המוכשר, כשעל ההפקה המוזיקלית הצמד החם אלי קליין & איצי ברי.