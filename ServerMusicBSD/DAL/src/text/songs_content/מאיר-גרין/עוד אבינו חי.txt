כשהוא מגובה בתמיכה תקשורתית חזקה, בעקבות הלהיט "כי אני יהודי", שועט הזמר והיוצר מאיר גרין לעבר הלהיט הבא, עם מסר אמוני ויהודי חזק עוד יותר: "עוד אבינו חי".

בסינגל וקליפ המילים המושקע במיוחד, ממשיך גרין לשזור מסרים של אחדות כפי שמאפיין אותו מתחילת דרכו כמוזיקאי. "ברגע שאדם מפנים שהוא קודם כל יהודי", מסביר גרין, "או אז מגיע השלב של 'עוד אבינו חי' – אבינו שבשמיים חי אצל כל אדם ומשרה אצלו רוגע ושמחה".

"עוד אבינו חי" – תוזמן לצאת דווקא בפתח עונת החורף בה מצב הרוח מתכנס מעט ולרוב מתבקש להוציא דווקא שירים שקטים. "בחרתי להלחין את השיר ולעבד אותו כלהיט קצבי מתוך כוונה להשרות שמחה שתמיד מצליחה לאחד אנשים, גם כשמעורפל וחורפי".

העבודה על אלבום הבכורה נמצאת בשיאה, וצפויה להסתיים בחורף תש"פ עם יציאת האלבום. הוא יכלול את הלהיטים "כי אני יהודי",  "מירוץ הזמן", "חופה לבנה" ועוד, וצפוי לעורר עניין רב.

במקביל לעבודה סביב האלבום, מופיעים יחד מאיר גרין והרב חיים הורביץ, רבה של שכונת צהלה, עם "נער מתבגר", מופע חינוכי מלווה בשירה ואומר, מופע שזוכה להצלחה רבה ומתקיים על במות רבות ברחבי הארץ.

מילים ולחן: מאיר גרין | הפקה מוזיקלית: ליאור אברמוב | הפקה: יונתן יחיאל | קליפ: אלימלך פלאם
