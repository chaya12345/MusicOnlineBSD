מאיר גרין, כבר לא אומן בצעדיו הראשונים, רזומה מכובד. בדרך לאלבום הבכורה הוא שחרר כבר 7 שירים וקליפים, הוא מופיע עם חומרי האלבום וגם.. מריץ מופע משותף עם הרב חיים הורביץ.

את הלהיט הנוכחי כתב יחד עם שרון אבילחק, בעקבות ענני הסערה המתקדרים בין חלקי העם. במילות השיר מנסה גרין להשפיע ולמגר תופעות מחלוקת ואי הסכמות, בתוך המגזר הדתי והחרדי. למרות חילוקי הדעות, הוא מבקש להזכיר שכולנו יהודים וחשוב שנקבל אחד את השני על אף ולמרות השוני. הקליפ הלא שגרתי שלו מתחיל בכלל בהפגנה. "רציתי להראות שיש גם מחלוקות פנים מגזריות, שגם בתוכנו קיימים הבדלים, ולעיתים נראות המון שכבות של חוסר הסכמה. אני חושב שלפני שרצים לעשות שלום עם אנשים מבחוץ, חילונים למשל, חשוב לי להגיד: יש צורך לגשר על פערים בתוכנו ולפשר בין אחד לשני, גם אם שיש לנו מנהגים אחרים.


הניצבים בקליפ מייצגים את כל גווני הקשת של המגזר, כשבסוף, הם הופכים מיריבים עם חילוקי דעות ליהודים מאוחדים. "מוזיקה, היא דרך נפלאה ואולי היחידה, בה אני יכול להשפיע בעניין" מסכם מאיר גרין את המקום ממנו נוצר השיר.


"כי אני יהודי", הוא הסינגל השביעי של מאיר גרין.

